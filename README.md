# childrens' games
Δημιουργός: Μαραβελάκη Σωφρονία
Χρονολογία: 2022
Υπερσύνδεσμος πρόσβασης του OER:
https://hubs.mozilla.com/7cLn4RS/loving-miniature-outing 

https://eclass11.sch.gr/courses/4403010265/
Σκοπός/πλαίσιο δημιουργίας του OER: πόρος που αναπτύχθηκε στο πλαίσιο της εφαρμογής στην τάξη της δράσης Europeana Bauhaus – Built with Bits project 
Γνωστικό/ά Αντικείμενο/α : Αγγλικά
Βαθμίδα Εκπαίδευσης: Γυμνάσιο / Γυμνάσιο ηράκλειας Σερρών
Όνομα/Τίτλος OER: Children’s Games
Λέξεις κλειδιά: έντεχνος συλλογισμός, ανεστραμμένη τάξη, διαφοροποιημένη διδασκαλία, mozilla hubs, europeana
Το διδακτικό σενάριο πάνω στο οποίο αναπτύχθηκε ο ψηφιακός  πόρος συνδυάζει ψηφιακά αντικείμενα από το αποθετήριο της Europeana και διαφορετικές διδακτικές προσεγγίσεις όπως τον έντεχνο συλλογισμό, την ανεστραμμένη τάξη και τη διαφοροποιημένη διδασκαλία με τη χρήση των ΤΠΕ. Κατά τη διάρκεια της διδακτικής παρέμβασης στην τάξη οι μαθητές έμαθαν πώς να δημιουργούν εικονικούς χώρους με το Mozilla Hubs, και πώς οι εικονικές αυτές εμπειρίες μπορούν να χρησιμοποιηθούν στην εκπαίδευση σε συνεργατικές διαδικασίες μάθησης. Δημιούργησαν το δικό τους ψηφιακό πολιτιστικό υλικό στο οποίο έχουν πρόσβαση μαθητές και εκπαιδευτικοί από την Ευρώπη, με σκοπό να συμβάλλουν ουσιαστικά στην πρωτοβουλία New European Bauhaus για ένα όμορφο και βιώσιμο μέλλον. 
Η διδακτική πρόταση κέρδισε το πρώτο βραβείο για την Ελλάδα στον αντίστοιχο διαγωνισμό: 
https://pro.europeana.eu/page/built-with-bits-designing-virtual-spaces-for-the-future 
https://pro.europeana.eu/post/built-with-bits-an-educational-challenge-the-greece-winner 
Τύπος OER AR/VR/MR Αντικείμενα 
Προβληματική της επιλογής του συγκεκριμένου τύπου OER και της αντίστοιχης τεχνολογίας: 
 Το Mozilla Hubs είναι μια πειραματική, φιλική προς την εικονική πραγματικότητα πλατφόρμα, που δημιουργήθηκε από την ομάδα Mozilla Mixed Reality. Το Hubs είναι ένα εργαλείο για επικοινωνία και συνεργασία, το οποίο επιτρέπει στους χρήστες να συνδεθούν με άτομα και να εισάγουν πόρους από το διαδίκτυο για συναντήσεις και εικονικές εκδηλώσεις. Δεν χρειάζεται συσκευή VR για να επισκεφθεί κανείς ή για να δημιουργήσει δωμάτια στο Hubs. Το Hubs λειτουργεί στα περισσότερα σύγχρονα προγράμματα περιήγησης, σε κινητές συσκευές, σε υπολογιστές και συσκευές VR. Με το Hubs, μπορεί κανείς να δημιουργήσει ένα δωμάτιο και να προσκαλέσει και άλλα άτομα. Μόλις δημιουργηθεί το δωμάτιο, ο χρήστης μεταφέρεται στον προθάλαμο του δωματίου του. Το δωμάτιο είναι ιδιωτικό και κανείς άλλος δεν μπορεί να εισέλθει αν δεν προσκληθεί. Με την είσοδο στο δωμάτιο, ο χρήστης έχει πρόσβαση σε μια ευρεία ποικιλία δυνατοτήτων που επιτρέπουν τη συνεργασία και την επικοινωνία με άλλους χρήστες. Υπάρχει η δυνατότητα συνομιλίας με άλλους χρήστες στο δωμάτιο ή τον προθάλαμο. Μπορεί να γίνει διαμοιρασμός της κάμερας ή της οθόνης του υπολογιστή, να ανεβούν βίντεο, εικόνες και 3D μοντέλα στο δωμάτιο με το πρόγραμμα περιήγησης πολυμέσων και πολλά άλλα.
Αξιοποίηση στην Εκπαίδευση: 
Με το Mozilla Hubs οι μαθητές μπορούν να δημιουργήσουν εικονικούς χώρους τους οποίους μπορούν να επισκεφτούν και αλληλοεπιδράσουν με το περιεχόμενο τους. Μπορεί να χρησιμοποιηθεί με ποικίλους τρόπους στην εκπαίδευση π.χ. για τη δημιουργία εικονικού μουσείου, για τη δημιουργία εικονικού σχολείου, δημιουργία escape room, δημιουργία διαδραστικού εκπαιδευτικού παιχνιδιού, μπορεί να είναι παραγόμενο προϊόν ενός συνεργατικού έργου etwinning ή Erasmus, για την παρουσίαση δράσεων, εκδηλώσεων, διάχυση αποτελεσμάτων προγραμμάτων, και πολλά άλλα. 
Οι μαθητές, εμπνευσμένοι από την πρωτοβουλία New European Bauhaus που στοχεύει στη διαμόρφωση όμορφων, βιώσιμων και χωρίς αποκλεισμούς χώρων συμβίωσης, δημιούργησαν το δικό τους εικονικό χώρο μάθησης και ψυχαγωγίας, ένα είδος ζωντανού πίνακα «tableau vivant», του καλλιτεχνικού έργου που μελέτησαν και ερεύνησαν, τον ομώνυμο πίνακα του φλαμανδού ζωγράφου Pieter Bruegel the Elder, στο εργαλείο Mozilla Hubs. Οι μαθητές γνωρίζουν το σημαντικό ρόλο που παίζει η εκπαίδευση στη βελτίωση του τρόπου ζωής τους. Επιθυμούν ένα σχολείο που να περιλαμβάνει έναν ανοιχτό και προσβάσιμο χώρο τον οποίο θα μοιράζεται με την τοπική κοινωνία, όπου γονείς, εκπαιδευτικοί και μαθητές θα συμβιώνουν με αποδοχή και σεβασμό.
Δημοσίευση
Μαραβελάκη, Σ. (2023). Children’s Games: Μία βραβευμένη διδακτική πρόταση που ενσωματώνει στη διδασκαλία της ξένης γλώσσας, την ψηφιακή πολιτιστική κληρονομιά, την εικονική πραγματικότητα και το παιχνίδι στη δευτεροβάθμια εκπαίδευση. Στα Πρακτικά του 3ου Πανελλήνιου Συνεδρίου Το εκπαιδευτικό παιχνίδι και η τέχνη στην εκπαίδευση και στον πολιτισμό, Αθήνα, 5-6 Νοεμβρίου 2022. ISBN: 978-618-5458-58-4 (Τόμος B΄, σελ. 165-175) ISBN SET: 978-618-5458-56-0 https://ekedisy.gr/praktika-3oy-panellinioy-synedrioy-to-ekpaideytiko-paichnidi-kai-i-techni-stin-ekpaideysi-kai-ston-politismo/ 

